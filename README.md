# OOP-Sample
A Sample of Object-Oriented Programming 

## ΠΡΟΓΡΑΜΜΑ 1

Να γράψετε κλάση υποστήριξης Point για την υλοποίηση σημείου του
επιπέδου. Η κλάση σας να αποτελείται από τα private πεδία x και y
για τις συντεταγμένες και ένα μόνο κατασκευαστή με δύο παραμέτρους
που να δίνει τιμές στα πεδία. Επιπλέον να περιέχει τις εξής τρεις
μεθόδους: calcDist που να υπολογίζει την απόσταση του σημείου από
κάποιο άλλο, isEqual που να ελέγχει αν το σημείο ταυτίζεται με κάποιο
άλλο, και μια υπερκαλυμμένη μέθοδο της toString που επιστρέφει τις
συντεταγμένες του σημείου σαν διατεταγμένο ζεύγος (π.χ. (1.2,2.5)).
Όλες οι παραπάνω μέθοδοι πρέπει να είναι μέθοδοι αντικειμένου. Η
κλάση σας δεν πρέπει να περιέχει τίποτα παραπάνω από αυτά.
## ΠΡΟΓΡΑΜΜΑ 2

Ένα γεωμετρικό σχήμα στο επίπεδο περιγράφεται από τις κορυφές του
(τύπου Point) και το εμβαδόν του. Να γράψετε κλάση υποστήριξης Shape
με protected πεδία: το εμβαδόν area και τον πίνακα vertex με τις
κορυφές του σχήματος. Η Shape να έχει ένα μόνο κατασκευαστή με
παράμετρο το πλήθος των κορυφών του σχήματος που θα δημιουργεί τον
πίνακα vertex. Θα πρέπει επίσης να περιλαμβάνει μια τροποποιητική
(setter) και μια μέθοδο πρόσβασης (getter) για το εμβαδόν και μια
υπερκαλυμμένη μέθοδο της toString που επιστρέφει τις συντεταγμένες
των κορυφών του σχήματος σαν διατεταγμένα ζεύγη σημείων (Υπόδειξη:
χρησιμοποιήστε κατάλληλα την toString του προηγούμενου ερωτήματος).
Τέλος να περιέχει μια μέθοδο αντικειμένου testShape που να ελέγχει αν
δυο οποιεσδήποτε κορυφές του σχήματος ταυτίζονται και στην περίπτωση
αυτή να προκαλεί, χωρίς όμως να τη διαχειρίζεται, μια εξαίρεση τύπου
InvalidShapeException (βλ. επόμενο ερώτημα).
## ΠΡΟΓΡΑΜΜΑ 3

Να γράψετε κλάση υποστήριξης InvalidShapeException για μια νέα
(ορισμένη από το χρήστη) εξαίρεση με κατασκευαστή χωρίς παραμέτρους
και μήνυμα "Invalid shape!".
## ΠΡΟΓΡΑΜΜΑ 4

Να γράψετε υποκλάση υποστήριξης Square της Shape. Η κλάση σας θα
κληρονομεί τα πεδία της Shape και δεν θα περιέχει άλλα πεδία. Θα
περιέχει μόνο ένα κατασκευαστή που θα ορίζει ένα τετράγωνο από 2
σημεία-κορυφές μιας πλευράς του που θα είναι τύπου Point. Ο
κατασκευαστής θα ελέγχει επιπλέον με την testShape αν το τετράγωνο
είναι αποδεκτό ή όχι. Η κλάση σας θα περιέχει ακόμα μια μέθοδο
calcArea που θα υπολογίζει το εμβαδόν του τετραγώνου και θα δίνει
τιμές στο πεδίο area.
## ΠΡΟΓΡΑΜΜΑ 5
Να γράψετε κλάση εφαρμογής που να δέχεται στην είσοδο από το
πληκτρολόγια το πλήθος nSquares των τετραγώνων που πρόκειται να
επεξεργαστεί, να δημιουργεί nSquares τετράγωνα με τυχαίες πλευρές,
τέτοιες ώστε οι οι συντεταγμένες των κορυφών της πλευράς που ορίζει
το κάθε τετράγωνο να είναι στο [0,1)x[0,1), και να υπολογίζει το
μέγιστο εμβαδόν των τετραγώνων αυτών. Ο χειρισμός τυχόν εξαιρέσεων
τύπου InvalidShapeException πρέπει να γίνεται εδώ. Να μη
χρησιμοποιηθούν arrays ή vectors για την αποθήκευση των τετραγώνων.
